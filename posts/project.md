---
title_image_path: LMAP_August_research.jpg
category: Програма
created_at: 2018-05-16T15:35:12
author: Reductions
pinned: true
tags:
  - elixir
---

# Инструкции за финален проект

Припомняме скалата за финалната оценка, която беше показана в началото на курса:

| Точки | 2     | 3     |   4   | 5      | 6           |
|   :-: |   :-: |   :-: |   :-: |    :-: |     :-:     |
| Оценка|  0-49 | 50-59 | 60-79 | 80-99  | 100-&infin; |
{: .table .table-striped .table-bordered .table-hover}

Разпределението на точките е както следва:

- Домашни        - 30 точки
- Малък проект   - 30 точки
- Финален проект - 40-80 точки

Максималният възможен брой точки е 140 (без да броим бонус точките, давани за активно участие в лекциите).

Единствените условия, за да завършите курса по Elixir са:

- Да имате поне 50 точки
- Да сте получили поне 20 точки на един от двата проекта

## Предлагане на проект

Трябва да предложите тема за проект до 23:59 на 31.05.2018 (всеки предложен след тази дата проект остава за Септември).Предложението за проект трябва да се състои от не повече от 10 изречения, описващи функционалността на проекта ви, изпратени до **course@elixir-lang.bg**. В рамките на ден ще ви отговорим дали одобряваме проекта и колко точки максимум би ви донесъл той (40, 50, 60, 70 или 80).

## Оценяване на проекта

Точките от проекта имат следното разпределение:
- 10 точки ще бъдат давани а добър функционален стил
- 30% от максималния брой точки ще са за тестове и документация
- останалите точки са за пълнота и функционалност на проекта ви.

Ето как изглежда разбиването на точките за проектите от различните категории.

| максимални точки | стил | тестове | функционалност |
|              :-: |  :-: |     :-: |            :-: |
|               40 |   10 |      12 |             18 |
|               50 |   10 |      15 |             25 |
|               60 |   10 |      18 |             32 |
|               70 |   10 |      21 |             39 |
|               80 |   10 |      24 |             46 |
{: .table .table-striped .table-bordered .table-hover}

## Класификация на проектите

### Проект за 40 точки

Това е проект, който реализира секвенциална програма, изпълняваща се в един процес.

### Проект за 50 точки

Проект за 50 точки трябва да има поне минимална паралелизация.

### Проект за 60 точки

Трябва да направите **OTP application** с добре направено супервайзор дърво.

### Проект за 70 точки

По-голям и приложно ориентиран **OTP application** (обикновено това е проект, който използва или предоставя някакви ресурси онлайн).

### Проект за 80 точки

Много рядко бихме дали 80 точки. Това са проекти, които попадат в някоя от тези категории:
 - Библиотека, която да е полезна за много хора (и няма известни или добри решения)
 - Проект, в който има солидно (и интелигентно) мета програмиране
 - Дистрибутирана система, която наистина има смисъл да бъде такава.

Когато изпратите мейл с предложение, то ще получите отговор в който:
- Одобряваме или не одобряваме вашата идея
- В случай че харесаме вашето предложение може да предложим промени по идеята, които смятаме за удачни
- Максимален брой точки, които тази проект може да получи

## Представяне на проекти

Ще се състои на 7 Юли. Когато наближи датата ще обявим график за представяне. Ако някой от вас смята, че тази дата е твърде късна за него или нея, нека го отбележи в имейла с предложението за проект. Ако има желаещи за по-ранна дата ще насрочим втора, по-ранна, дата за защита.
