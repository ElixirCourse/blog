---
title_image_path: LMAP_August_research.jpg
category: Програма
created_at: 2018-05-16T15:35:12
author: Reductions
pinned: true
tags:
  - elixir
---

# Инструкции за финален проект

## Предлагане на проект

Трябва да предложите тема за проект до 23:59 на 31.05.2018 г. Предложението за проект трябва да се състои от не повече от 10 изречения, описващи функционалността на проекта ви, изпратени до **course@elixir-lang.bg**. В рамките на ден ще ви отговорим дали одобряваме проекта и колко точки максимум би ви донесъл той (40, 50, 60, 70 или 80).

## Оценяване на проекткода

Винаги 10 точки от проекта ви ще бъдат давани за добър функционален стил на писане на кода, 30% от максимума ще са за тестове и документация и останалите точки са за пълнота и функционалност на проекта ви.

Ето как изглежда разбиването на точките за проектите от различните категории.

| максимални точки | стил | тестове | функционалност |
|              :-: |  :-: |     :-: |            :-: |
|               40 |   10 |      12 |             18 |
|               50 |   10 |      15 |             25 |
|               60 |   10 |      18 |             32 |
|               70 |   10 |      21 |             39 |
|               80 |   10 |      24 |             46 |
{: .table .table-striped .table-bordered .table-hover}

## Класификация на проектите

### Проект за 40 точки

Това е проект, който реализира секвенциална програма, изпълняваща се в един процес.

### Проект за 50 точки

Проект за 50 точки трябва да има поне минимална паралелизация.

### Проект за 60 точки

Трябва да направите **OTP application** с добре направено супервижън дърво.

### Проект за 70 точки

По-голям и приложно ориентиран **OTP application** (обикновено това е проект, който използва или предоставя някакви ресурси онлайн).

### Проект за 80 точки

Много рядко бихме дали 80 точки. Това са проекти, които попадат в някоя от тези категории:
 - библиотека, която да е полезна за много хора
 - проект, в който има солидно (и интелигентно) мета програмиране
 - дистрибутирана система, за кято има смисъл да бъде направено по такъв начин

## Представяне на проекти

Ще се състои на 7 Юли, като по-късно ще обявим график за представяне. Ако някой от вас смята, че тази дата е твърде късна за него, нека го отбележи в имейла с предложението за проект (за тези хора ще насрочим предварителна защита).
